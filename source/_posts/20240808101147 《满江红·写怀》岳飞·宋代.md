---
tags:
  - note
  - blog
  - 诗词
categories:
  - 诗词歌赋
date: 2024-08-08,10:11
share: "true"
title: 《满江红·写怀》岳飞·宋代
comments: true
---

《满江红·写怀》
岳飞·宋代

怒发冲冠，凭栏处、潇潇雨歇。抬望眼，仰天长啸，壮怀激烈。三十功名尘与土，八千里路云和月。莫等闲，白了少年头，空悲切！（栏 通：阑）

靖康耻，犹未雪。臣子恨，何时灭！驾长车，踏破贺兰山缺。壮志饥餐胡虏肉，笑谈渴饮匈奴血。待从头、收拾旧山河，朝天阙。（壮志一作：壮士；山缺 一作：山阙）

https://www.gushiwen.cn/shiwenv_19f9f352c186.aspx
