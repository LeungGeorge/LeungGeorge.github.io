---
uuid: 69eb07f0-3464-11f0-b80a-f93b102e20cc
tags:
  - blog
share: "true"
categories:
  - 读书笔记
title: 《荀子》强国
date: 2025-05-05
comments: true
description: 
---
积微，月不胜日，时不胜月，岁不胜时。凡人好敖慢小事，大事至，然后兴之务之。如是，则常不胜夫敦比于小事者矣！是何也？则小事之至也数，其县日也博，其为积也大。大事之至也希，其县日也浅，其为积也小。故，善日者王，善时者霸，补漏者危，大荒者亡！故，王者敬日，霸者敬时，仅存之国，危而后戚之。亡国，至亡而后知亡，至死而后知死。亡国之祸败，不可胜悔也。霸者之善箸也，可以时托也。王者之功名，不可胜日志也。财物货宝以大为重，政教功名者反是，能积微者速成。诗曰：“德如毛，民鲜克举之。”此之谓也。

## 注释

《荀子》 "积微"
