---
tags:
  - note
  - blog
  - 诗词
categories:
  - 诗词歌赋
date: 2024-08-08,12:21
share: "true"
title: 《行路难》李白·唐代
comments: true
---

《行路难》
李白·唐代

其一

金樽清酒斗十千，玉盘珍馐值万钱。
停杯投箸不能食，拔剑四顾心茫然。
欲渡黄河冰塞川，将登太行雪满山。
闲来垂钓碧溪上，忽复乘舟梦日边。
行路难，行路难，多歧路，今安在？
长风破浪会有时，直挂云帆济沧海。
