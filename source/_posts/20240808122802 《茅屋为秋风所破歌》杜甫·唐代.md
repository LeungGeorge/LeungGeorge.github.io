---
tags:
  - note
  - blog
  - 诗词
categories:
  - 诗词歌赋
date: 2024-08-08,12:28
share: "true"
title: 《茅屋为秋风所破歌》杜甫·唐代
comments: true
---

《茅屋为秋风所破歌》
杜甫·唐代

八月秋高风怒号，卷我屋上三重茅。茅飞渡江洒江郊，高者挂罥（juàn）长林梢，下者飘转沉塘坳。
南村群童欺我老无力，忍能对面为盗贼。公然抱茅入竹去，唇焦口燥呼不得，归来倚仗自叹息。
俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！
安得广厦千万间，大庇天下寒士俱欢颜！风雨不动安如山。呜乎！何时眼前突兀见此屋，吾庐独破受冻死亦足！

**注释：**
罥（juàn）：悬挂；缠绕。
