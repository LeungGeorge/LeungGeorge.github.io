---
uuid: f39e8410-7867-11ed-a1ef-47f558c92dc8
title: 《西厢记》摘录
tags:
  - writing
categories:
  - essay
comments: true
date: 2022-12-10 16:52:18
description: 碧云天，黄花地，西风紧。北雁南飞。晓来谁染霜林醉？总是离人泪。
---


<!--more-->
<!-- 1. 发布前：删除草稿的 uuid -->
<!-- 2. 发布后：补充tag，category -->

人值残春蒲郡东，门掩重关萧寺中；花落水流红，闲愁万种，无语怨东风。

萤窗雪案，刮垢磨光，学成满腹文章，尚在湖海飘零，何日得遂大志也呵！万金宝剑藏秋水，满马春愁压绣鞍。

才高难入俗人机，时乖不遂男儿愿。空雕虫篆刻，缀断简残编。

呖呖莺声花外啭，行一步可人怜。解舞腰肢娇又软，千般袅娜，万般旖旎，似垂柳晚风前。

兰麝香仍在，佩环声渐远。东风摇曳垂杨线，游丝牵惹桃花片，珠帘掩映芙蓉面。

“十年不识君王面，始信婵娟解解误人”。

怪黄莺儿作对，怨粉蝶儿成双。

院宇深，枕簟凉，一灯孤影摇书幌。纵然酬得今生志，着甚支吾此夜长。睡不着如翻掌，少可有一万声长吁短叹，五千遍捣枕捶床。

闲寻方丈高僧语，闷对西厢皓月吟。

似汀陵妃子，斜倚舜庙朱扉；如玉殿嫦娥，微现蟾宫素影。  

月色溶溶夜，花阴寂寂春；如何临皓魄，不见月中人？

方信道“惺惺的自古惜惺惺“。

有心争似无心好，多情却被无情恼。劳攘了一宵，月儿沈，钟儿响，鸡儿叫。

好句有情怜夜月，落花无语怨东风。

地生连理木，水出并头莲。

才子多情，佳人薄幸。

其声壮，似铁骑刀枪冗冗；其声幽，似落花流水溶溶；其声高，似风清月朗鹤唳空；其声低，似听儿女语，小窗中，喁喁。

有美人兮，见之不忘。一日不见兮，思之如狂。凤飞翩翩兮，四海求凰。无奈佳人兮，不在东墙。张弦代语兮，欲诉衷肠。何时见许兮，慰我彷徨？愿言配德兮，携手相将！不得于飞兮，使我沦亡。

沈约病多般，宋玉愁无二。

且将宋玉风流策，寄与蒲东窈窕娘。

悲欢聚散一杯酒，南北东西万里。

碧云天，黄花地，西风紧。北雁南飞。晓来谁染霜林醉？总是离人泪。

青霄有路终须到，金榜无名誓不还。

淋漓襟袖啼红泪，比司马青衫更湿。伯劳东去燕西飞，未登程先问归期。

你休忧”文齐福不齐“，我则怕你”停妻再娶妻“。休要”一春鱼雁无消息“！我这里青鸾有信频须寄，你却休”金榜无名誓不归“。此一节君须记，若见了那异乡花草，再休似此处栖迟。

洛阳才子善属文，火急修书信。白马将军到时分，灭了烟尘。夫人小姐都心顺，则为他“威而不猛”，“言而有信”，因此上“不敢慢于人“。


---  
![20200131220947.png](images/leunggeorge.github.io-image-9.png)
